# İstanbulun fethi

## Osmanlı tarafında yapılan hazırlıklar

İstanbul kuşatmasında kullanılmak üzere büyük toplar yapıldı. Kuşatmaya denizden destek verilmesi için 400 parçalık donanma hazırlandı. Mora'ya bir donanma gönderildi.

Venedik ve Ceneviz'den sonra Eflak, Macaristan, Sırbistan ve Karamanoğulları Beyliği ile barış anlaşmaları yapıldı. Bizans İmparatorluğu'nun elinde bulunan Misivri, Ahyolu, Vize ve Silivri kaleleri hazırlık sürecinde ele geçirildi. Rumeli (Boğazkesen) hisarı yapıldı.

## Bizans tarafında yapılan hazırlıklar

İstanbul'u çevreleyen surlar elden geçirildi. İstihkam çalışmaları yapıldı. Şehrin savunması için yeni mevziler açıldı. İmparator Konstantin, Girit ve Mora yarımadası başta olmak üzere Haçlı dünyasından birçok asker kiraladı. Kentin deniz yönünden savunması için Haliç'in girişi eski gemi ve varillerle desteklenen büyük ve kalın bir zincirle kapatıldı.

Karışımı çok az kişi tarafından bilinen ve temas ettiği her şeyi yakan Grejuva ateşi (Rum ateşi) stokları yapıldı. Bu ateşin en büyük özelliği, su dökülünce daha da alevlenmesiydi. Yiyecek, içecek ve ilaç stoku yapıldı. Sivil halkı kuşatmaya karşı silahlandırdı. Dahası, halk arasından asker topladı.

## İstanbul'un Kuşatılması ve Fethedilmesi

6 Nisan 1453 tarihinde kuşatmaların başlamasıyla savaş başladı. Papa Bizans'a tam teçhizatlı 5 yardım gemisi gönderdi. Gemiler Osmanlı donanmasını geçerek Haliç'e girdi. Bu arada 2. Mehmet karadan Haliç'e 70 parçalık gemi indirdi. Osmanlı ordusu 53 gün süren kuşatmanın ardından 29 Mayıs 1453'te İstanbul'u fethetti.

##



## Nedenleri

- İstanbul'un jeopolitik konumu
- Osmanlı'nın toprak bütünlüğünün sağlanması
- Deniz ticaretini canlandırmak
- Ticaret yollarını ele geçirmek
- Bizans devletine son vermek
- Avrupa'nın birleşmesini engellemek
- Hz Muhammed'in Hadis-i Şerif'ini yerine getirmek

## Türk tarihi açısından sonuçları

- Yükseliş dönemi başladı
- Bizans'ın konumu nedeniyle saçtığı tehlike ortadan kalktı
- İpek ticaret yolu ele geçirildi
- İstanbul Osmanlı'nın başkenti yapıldı
- II. Mehmed 'ülke alan ülke açan' anlamına gelen Fatih ünvanını aldı
- Osmanlı devletinin İslam dünyası üzerindeki saygınlığı arttı

## Dünya tarihi açısından sonuçları

- 1000 senelik Bizans imparatorluğu sona erdi
- İstanbul'un fethi Orta çağın sonu Yeni çağın başlangıcı kabul edildi
- Kalelerin ve surların top gülleleriyle yıkılacağı anlaşıldı. Bu gelişmeler Avrupa'da derebeylik rejiminin gücünü kaybetmesine ve mutlak krallıkların güçlenmesini sağladı
- Fetihten sonra İtalya'ya giden Bizans bilginleri Rönesans hareketinin başlamasında etkili olmuşlardır
- Ticaret yollarının Osmanlı Devleti'nin eline geçmesi Avrupalıları yeni arayışlara yöneltmiş ve coğrafi keşiflere sebep olmuştur.

