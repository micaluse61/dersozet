# Karışımları ayırma yöntemleri

## Mıknatıs ile ayırma
Mıknatıs demir, nikel ve kobalt maddelerini çeker böylece metal maddeler ayrışır.

Örnek: demir tozu - tebeşir tozu

## Erime noktası farkıyla ayırma
Erime noktası daha düşük olan madde eritilirek ayrışabilir.

Örnek: kalay - çinko karışımı ısıtıldığında erime noktası daha düşük olan kalay metali karışımdan ayrılır

## Tanecik boyutu ile ayırma
Karışımdaki maddelerin tanecik boyutu farklı ise 3 yöntem ile karışım ayrışabilir:

### a) Süzme
Birbiri içinde çözünmeyen katı-sıvı katı-gaz heterojen karışımlar süzme yöntemi ile ayrışabilir

Örnek: makarna - su

### b) Eleme 
Tanecik boyutları farklı katı-katı karışımlarını ayrıştırmak için bu yöntem kullanılabilir

Örnek: kum - çakıl taşı

### c) Diyaliz
Sıvı-katı karışımların gözenekli zarlardan geçerek arıtılması yöntemine diyaliz denir

Örnek: Böbreği tamamen fonksiyonel olmayan hastaların kanının temizlenmesi için diyaliz makinesine bağlanması

## Kaynama noktası farkı ile ayırma
Sıvı-sıvı homojen karışımlar, bileşenlerine kaynama noktası farkından yararlanılarak ayrıştırılır. Bu işleme ayrımsal damıtma denir.

Örnek: Etil alkol - su

## Çözünürlük farkı ile ayırma
Karışımı oluşturan bileşenlerin çözücü içindeki çözünürlüklerinin farklı olması veya çözünürlüklerinin sıcaklıkla değişmesi durumunda kullanılan yöntemlerdir. 

Bu yöntemleri 3 ana başlık altına inceleyebiliriz.

### a) Özütleme (ekstraksiyon)
Katı, sıvı ve gaz karışımlarının ayrılmasında kullanılan bir yöntemdir. Buradaki amaç özü uygun çözücü yardımıyla almaktır.

### b) Kristallenme 
Çözünürlüğü sıcaklıkla değişen katıların elde edilmesinde kullanılan yöntemdir.

### c) Ayrımsal kristallenme 
Çözünürlüklerinin sıcaklıkla değişimi farklı olan katı – katı karışımlarını ayırmada kullanılır.

## Yoğumluk farkı ile ayırma
Heterojen karışımlar yoğunluk farkı ile ayrıştırılabilir. 2 farklı başlıkla incelenebilir.

### a) Ayırma hunisi ile ayırma
Birbiri içerisinde çözünmeyen ve özkütleleri farklı olan karışımların ayrıştırılmasında ayırma hunisi kullanılır. Ayırma hunisi sıvı-sıvı heterojen karışımları ayırmada kulllanılır.

### b) Yüzdürme (flotasyon) ile ayırma
Katı-katı heterojen heterojen karışımların bileşenlerinden biri sıvı yardımıyla sıvının yüzeyine çıkartılarak ayrılmasına yüzdürme (flotasyon) denir. 

